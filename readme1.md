Implementační dokumentace k 1. úloze do IPP 2018/2019  
Jméno a příjmení: Arthur_Nacar  
Login: xnacar00

#IPP - projekt (2019)  
Následující dokumentace popisuje parser nestrukturovaného imperativního jazyka IPPcode19 a převádí vstup ze standardního vstupu do jeho popisu XML. Během převodu provádím syntaktickou analýzu zadaného kódu, aby případné syntaktické chyby odhaleny v ranných fázích celého interpretu.  
První testy se zaměřují na standardní vstup a na to co bylo na něj přivedeno. Pokud žádný vstup přiveden není, program je ukončen s chybou 21. Z dokumentace jazyka vyplývá, že každý soubor, který má být přeložitelný, musí být opatřený hlavičkou. Její přítomnost je testována funkcí `headerCheck`.  
Hlavní smyčka programu načítá soubor po řádcích, které následně předává funkci `checkLine`. Tato funkce funguje jako deterministický stavový automat, který porovnává první slovo řádku se zabudovaným polem klíčových slov. Nenalezne-li shodu, je řádek dále testován, zda-li není prázdný nebo neobsahuje komentář a pokud ani v tomto případě testy nejsou úspěšné, dochází k vypsáni chyby 22 na standardní chybový výstup. Protože instrukce přijímají různý počet operandů, jsou rozděleny do skupin podle jejich počtu, které zajišťuje přehlednější čitelnost kódu a zjednodušuje následnou kontrolu.  
Každá instrukce přijímá nula až tři operandy a jejich správný počet kontroluje funkce `numberOfArgumentsOnLineCheck`. U instrukcí, které přijímají jako operand `symb` nebo `var` se vstup dále zpracovává funkcí `variableCheck`. V případě konstant dochází k převodu escape sekvencí na jejich ASCII reprezentaci. Funkce vrací dvouprvkové pole, kde se na prvním prvku nachází typ přijatého symbolu a na druhém prvku jeho hodnota.  
Takto zpracované argumenty se společně s názvem instrukce předávají funkci `printResult`, která uloží instrukci a její argumenty do _DOMDocumentu_.  
S posledním řádkem vstupu končí i hlavní smyčka a XML reprezentace IPPcodu19 z DOMDocumentu je vytištěna na standartní výstup a program je ukončen s návratovou hodnotou 0.